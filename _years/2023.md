---
title: 2023

year: 2023

sidebar:
  nav: history

layout: single
classes: wide

excerpt: "La rinascita"
header:
  overlay_color: "rgba(102, 102, 102, 0.33)"
  image:
  image_description:
  og_image:
  caption:

author_profile: false

toc: false
---

# Lettera delle Vecchie Glorie

Nelle Olimpiadi della Matematica, come in ogni altra competizione, la preparazione è fondamentale.
C’è tuttavia un altro aspetto che è di notevole importanza ed è la Mentalità, quella con la M maiuscola, quella che ha permesso di raggiungere negli ultimi 7 anni 3 finali nazionali(arrivando fino al 10°posto), 5 finali nazionali femminili (su 5, conquistando un Bronzo e un Argento), 3 Coppe Eulero (e quindi la vera coppa) e 1 coppa Fibonacci, oltre a 5 Argenti, 6 Bronzi e 2 Menzioni d’Onore individuali; non male se pensiamo che fino a 8 anni fa la squadra non esisteva nemmeno ufficialmente.
Siamo sicuri che tutto ciò sia frutto, oltre che della preparazione e della Mentalità, anche di un altro aspetto che non può essere tralasciato. Stiamo parlando del valore della Squadra, anche questa con la S maiuscola. Senza questo valore sicuramente l’elenco dei risultati sarebbe stato più corto.
Sia chiaro, non può fare miracoli e non può sostituire la preparazione e la Mentalità, ma è un pilastro fondamentale in ogni competizione di squadra. La Squadra talvolta spinge ad arrivare laddove potrebbe essere impossibile arrivare singolarmente.
Per questo motivo è fondamentale che portiate con voi questo valore. E se è vero che in gara rappresentate il Liceo Copernico, è altrettanto vero che dovete identificarvi nella Squadra di Matematica del Copernico. Per questo motivo non può mancare nelle vostre maglie di gara quello che è stato il logo della Squadra sin dalla sua fondazione ufficiale e che non è mai mancato dalle nostre maglie di gara.
Indossate questa spille e sentitevi Squadra. Ricordate infine che successo non è sinonimo di risultato: mentre un buon risultato è sicuramente un successo, un mancato risultato non significa fallimento. Se la prestazione è stata da Squadra con Mentalità allora non può essere un fallimento e avete fatto il massimo per la vostra preparazione; in tal caso non resta che prepararsi meglio per la gara successiva. Ricordatevi di ciò nel momento in cui non dovesse arrivare il successo.
P.S. La squadra non è composta solamente dai 7 componenti in gara, ma anche dai prof. e dagli altri ragazzi e ragazze che per questa volta non scenderanno in campo, ma che presto avranno questa opportunità.

Le Vecchie Glorie della…Squadra
Kevin, Lucio, Eli Rizz, Matte Nesi, Fau, Marco Guerra, Cala, Gina, Perru, Aliss, Teo, Beglio, Bea Pek, Mati Pek, Mondia, Bea Rizz, Leo, Feng, El Paso